[
  {
    "id": 19,
    "text": "Kuntani valtuusto tarvitsee käyttäytymisohjeet, joissa määritellään, millainen käytös tai puhe valtuuston kokouksissa on kiellettyä.",
    "type": "Likert-5",
    "answers": [
      "Ylipäätään soisi koko Suomessa edistettävän turvallisemman tilan periaatteiden mukaista kulttuuria, jossa kaikenlainen syrjivä tai loukkaava käytös ja puhe on ehdottoman tuomittavaa. \n\nYksi demokratian perusedellytyksiä on niin kutsutun interkulttuurisen dialogin onnistuminen. Tämä tarkoittaa sitä, että silloin kun eri taustoista ja lähtökohdista tulevat ihmiset keskustevat keskenään, vallitsee näiden välillä keskinäinen kunnioitus ja arvostus toisten mielipiteitä, ajatuksia ja näkemyksiä kohtaan.\n\nTämmöiseen tilanteeseen ei päästä mitenkään, jos ainut tarkoitus keskusteluissa on rakentaa raja-aitoja esimerkiksi laukomalla rasistisia, seksistisiä, homofobisia tms. kommentteja. Siksi toivoisin kyllä, että asetettaisiin jotkut selkeät ohjeistukset demokraattisissa instituutioissa, kuten kaupunginvaltuustossa, käytävälle keskustelulle.\n\nSananvapauden soturit jaksanee tästäkin vääntää, mutta sananvapaus ei tarkoita sitä, että sananvaltaa voisi käyttää sortamaan heikommassa asemassa olevia.",
      "Parin kauden kokemuksella voinee todeta, että käyttäytymisohjeet ovat tarpeen kerrata kauden alussa, jotta niitä ei tarvitsisi kerrata toistuvasti kauden aikana. \nKokousten aikainen puhe, käyttäytyminen ja liikehdintä on muuttunut levottomammaksi vuosien saatossa (oma lyhyt kokemukseni). Some mahdollistaa nimettömät huutelut, jopa solvaamisen. Somen keskustelukulttuurin öykkääminen heijastuu osin myös kokouskäyttäytymiseen.\nPohtia voi myös ns \"levyn pyöritystä\", jolloin samoja aloitteita tuodaan toistuvasti käsittelyyn, saman sisältöisiä puheenvuoroja pidetään asiasta toiseen jne. Pj:lla on haaste saada edeltävän kaltaiset asiat jiiriin ja konsensus saliin, kun kuitenkin valtuutetulla on oikeus niin puheeseen kuin aloitteeseen.  Toisaalta ajattelen, että kuntalaiset ovat edustajansa valinneet, ja sen tulee salissa myös näkyä.\nItse toivon, että valtuusto on edelleen perinteitä kunnioittava elin, jossa tietty arvokkuus puheissa, pukeutumisessa kuin muussakin kokouskäyttäytymisessä jatkuu",
      "Osalla ei ole kotikasvatuksessa tai muuton tullut käytöstapoja. Olen myötätuntoasiantuntija ja -pedagogiikan kehittäjä, ollut jo 12 vuotta. Moraalin esiaste on hyvät tavat. Jos niitä ei ole opetettu, eikä itsekään opetellut niin sitten pitää kai ihan ohjeistaa. Moraalin korkein on myötätunto. Joten esiaste, hyvät tavat, on minusta ihan ihmisyyden perusasetus. Surullista, että kaikilla sitä ei ole. Stressinsäätely, omien tunteiden ja tunnelukkojen, temperamentin, traumojen ym tunnistaminen ja osaaminen on perusihmisyystaitoja, joita tulisi jokaisella aikuisella olla, ei pärjää missään ilman, ei naapurina, ei töissä, ei puolisona tai valtuustossakaan. Kun teen arjessa myötätuntopedagogiikkaa mm koululaisten iltapäiväkerhossa - ollaan siellä jo hyvin pitkällä perustaidoissa, moni aikuinen on täysin tipahtanut tasostaan, jos on ikinä ollutkaan. Koululaisissa on paljon joka jo kertoo uutta aikakautta, siellä jo osataan paljon ja myös eri kielillä -  osa koululaisista on todella upeaa tasoa!",
      "Tampereen kaupunginvaltuuston keskustelukulttuuri on koventunut kuntavaalien lähestymisen myötä. Kaupunginvaltuuston 1. varapuheenjohtajana olen ollut huolissani valtuuston kokouksissa käydyistä keskusteluista ja kommenteista. Kaupungin hallintosäännössä määritellään, mm. että valtuutetun tulee pysyä käsiteltävässä aiheessa. Olemme rajanneet puheenvuoron pituudeksi 3 min., mutta tästä lipsutaan usein. Jokaisen valtuutetun vastuulla on näyttää hyvää esimerkkiä omalla käytöksellään ja edistää asiallista puhekulttuuria hyvien käytöstapojen mukaisesti valtuuston kokouksissa. Valtuutetuilla tulee olla nollatoleranssi kaikenlaiseen rasistiseen puheeseen. Politiikan kieli on koventunut ja sosiaalisessa mediassa hyvän käytöksen ja asiallisen puheen rajat ovat usein hämärtyneet. Se vaikuttaa myös ihmisten haluun osallistua päätöksentekoon, poliittiseen toimintaan ja motivaatioon lähteä ehdolle vaaleihin. Hyvän käytöksen tulee olla itsestäänselvyys. Pelisääntöjä ja keskustelua niistä tarvitaan.",
      "Apua! Tarvitseeko aikuiselle opetta käytöstapoja?\nPitääkö kerrata rippikoulu tai jos sitä ei ole käyty – käydä se nyt? Tässä se tulee pähkinän kuoressa:\nKultainen sääntö: tee toisille samaa kuin mitä haluat itsellesikin tehtävän, tai toisin päin: älä tee toiselle sitä mitä et halua itsellesikään tehtävän.\nLisäksi: ei kiroilla, ei huomautella, eikä solvata. Ja muistetaan #MeToo. Helppoa!\nPolitiikassa valitsee sananvapaus ja oikeus mielipiteeseen, jota viime aikoina on pyritty suitsimaan. Mielipiteitä, jotka eivät ole jonkun mieleen, vaiennetaan väittämällä niitä rasistisiksi, kiihottamiseksi tai jopa rikokseen yllyttämiseksi. Tämä ei ole demokratiaa, eikä siis missään nimessä Suomessa vallitseva tapa hallita kuntaa tai maataan. Politiikka on mielipiteitä.\nÄänestäjä valitsee ehdokkaansa hänen mielipiteidensä vuoksi, koska ehdokas uskaltaa esittää ne ja pysyy omassa kannassaan. Näitä mielipiteitä ja puheita ei missään tapauksessa saa jäseneltä kieltää. Se olisi väärin äänestäjiä kohtaan.",
      "Demokraattisessa valtiossa eivät vallassaolijat saa määritellä, millaisia arviointeja tai puheita oppositio pitää vallassaolijoista. \n\nEsimerkiksi haittamahanmuutto tai rakenteellinen korruptio pitää voida kyseenalaistaa ilman, että puhuminen kielletään. Sähkönsiirtoverkon yksityistämisen vastustamiseksi pyytämäni puheenvuoroni olisi pitänyt sallia valtuustossa. \n\nNykyisen pääministeri Sanna Marinin tapa käyttää valtuuston puheenjohtajana esteellisyysväitettä keskustelun estämiseksi liikkui harmaalla alueella.\n\nKaupunki, jossa nuoret mielenterveyspotilaat joutuvat nukkumaan sairaalan lattialla tai vanhushoiva on otettu valtion valvontaan, pitää olla mahdollisuus kyseenalaistaa valtakoalition sulle–mulle -kaupankäynti.\n\nHiilineutraali kaupunki 2030, tunnelin lisälouhinta, ratikan jatkaminen, Kunkun parkki, pohjaveden vaarantava Näsinsaari, tavara-aseman siirto, järjestelyratapihan siirtäminen ovat esimerkkejä miljardiluokan hankkeista, joiden järjellisyys pitää voida kyseenalaistaa.\n",
      "Valtuustoon on äänestetty erilaisia ihmisiä eri taustoista ja tämä on osa demokratiaa. Normaali ja asiallinen käytös sekä toisten ihmisten kunnioittaminen on perustaito. Valtuustoissa edellytetään asiallista kielenkäyttöä. Toivon, että seuraavissa vaaleissa henkilö, joka on mahdollisesti käyttäytynyt epäasiallisesti ei enää uudestaan saa äänestäjien luottamusta. Laki myös kieltää kunnianloukkauksen ja kiihottamisen kansanryhmää vastaan. Helsingin valtuustossa puhe ja käytös on onneksi ollut asiallista ja tarvittaessa puheenjohtaja on puuttunut yliampuviin ilmaisuihin. Tärkeää on, että puheenjohtajalla on ryhmien yhdessä sopimat säännöt ja mahdollisuus sekä velvollisuus puuttua tarvittaessa. Vihapuhe politiikan ympärillä on kasvava ongelma ja tähän puuttuminen on koko yhteiskunnan asia. Poliisin pitäisi myös aktiivisemmin tutkia tehdyt ilmoitukset häirinnästä ja uhkailusta. Vihapuhe uhkaa myös rapistaa demokratiaa, mikäli uskallus näkyä julkisesti ehdokkaana ja politiikassa murenee. ",
      "Mielestäni, tämä ei ole kovin ajankohtainen kysymys. Jokainen voi katsoa julkinen.fi palvelusta valtuuston kokouksia.  Eettisiä ohjeita tarvittaisiin ehkä siihen, miten ylipäätään valtuusto on ylin päättävä. elin, ja sen tulisi pyrkiä yhteistuumin toimimaan kaikkien kuntalaisten parhaaksi. On vaarana enemmistöpäätöksiä tehtäessä, että vähemmistön ääni jää huomiotta. Kuitenkin vaikkapa 49 %:n vähemmistö edustaa suurta määrää kuntalaisia, ja jos he aina jäävät jalkoihin, niin se ei varmaan voi olla ylevä, eettinen menettelytapa. Siksi olisi tärkeää pystyä käymään vuoropuhelua, jossa pyrittäisiin kompromissiin neuvotteluin. Vähän sieltä vähän täältä, niin että kaikki olisivat tyytyväisiä. Kaikki kuntalaiset maksavat veroja, ja odottaisivat että heitäkin kuullaan. Myös kun tehdään ennakkovaikutusten arviointeja, niiden tulisi aidosti vaikuttaa. Valtuuston kokouksiin toivoisi enemmän nimenomaan keskustelua. Jos keskustelu on vähäistä, ei ole myöskään kielletyksi miellettävää  puhetta. \n",
      "Kuntalain 102. pykälä:\n\n\"Puheenjohtaja johtaa asioiden käsittelyä ja pitää huolta järjestyksestä toimielimen kokouksessa. Jos kokouksessa läsnä oleva henkilö käytöksellään häiritsee kokouksen kulkua, puheenjohtajan tulee kehottaa häntä käyttäytymään asianmukaisesti. Jos kehotusta ei noudateta, puheenjohtaja voi määrätä henkilön poistumaan. Jos syntyy epäjärjestys, puheenjohtajan on keskeytettävä tai lopetettava kokous.\n\nToimielimen jäsenellä on puheoikeus käsiteltävänä olevassa asiassa. Jäsenen on puheessaan pysyttävä asiassa. Jos puhuja poikkeaa asiasta, puheenjohtajan on kehotettava häntä palaamaan asiaan. Jos puhuja ei noudata kehotusta, puheenjohtaja voi kieltää häntä jatkamasta puhetta. Jos puhuja ilmeisen tarpeettomasti pitkittää puhettaan, puheenjohtaja voi asiasta huomautettuaan kieltää häntä jatkamasta puhettaan.\"\n\nEihän se haittaakaan, jos lakitekstistä muistutetaan kirjoittamalla jonkunlainen valtuuston työjärjestys, mutta asiattomuudet kyllä kieltää jo siis kuntalaki.\n",
      "Kasvava vihapuhe, rasismi ja syrjintä kaventavat erityisesti vähemmistötaustaisten ryhmien, naisten ja asiantuntijoiden osallistumista julkiseen keskusteluun. Kaikkien tasa-arvoisten osallistumismahdollisuuksien turvaaminen edellyttää sitä, että vihapuheeseen puututaan ja ihmisten eri lähtökohdat huomioidaan. Osallistumista on myös tuettava aktiivisesti – esimerkiksi käyttäytymisohjeilla. Useiden vihapuhekampanjoiden kohteeksi joutuneena toimittajana tiedän, kuinka lamaannuttavaa voi olla saada niskaansa asiatonta vähättelyä ja törkyä. Vihapuhe aiheuttaa kohteilleen syviä yksinäisyyden- ja voimattomuuden kokemuksia, jotka saavat pahimmillaan luopumaan tärkeiksi koetuista tehtävistä. Kaupunginvaltuustossa aivan jokaisella valtuutetulla on oltava yhtäläiset mahdollisuudet osallistua päätöksentekoon, eikä niiden kaventamiselle tule antaa pienintäkään sijaa. Ei ole liikaa vaadittu, että aivan jokaiselta kaupunginvaltuutetulta edellytetään asiallista käytöstä ja muiden kunnioittamista."
    ]
  }
]